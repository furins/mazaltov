<p>
  Dino Mantovani, Letterato italiano (Venezia 1862 - Torino 1913), per molti
  anni professore di scuole secondarie, poi preside, a Torino, alla cui vita
  letteraria partecipò attivamente; scrisse <em>Novelle</em> (1887) e ritratti
  storici (<em>Passioni illustri</em>, 1895; <em>Pagine d'arte e di vita</em>,
  1915) in quel gusto che sul grande esempio carducciano risolve la ricerca
  erudita nella rievocazione ambientale; e tra rievocazione e confessione si
  muove appunto l'opera sua più sicura: <em>Le lettere provinciali</em> (1891).
  Ancor oggi utilissima fonte di notizie biografiche e storiche,
  <em>Il poeta soldato: Ippolito Nievo</em> (1900).
</p>
