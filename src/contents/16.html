<p>
  Irma Gramatica (1867 – 1962) è un’attrice italiana. A ventidue anni entra
  nella compagnia di Cesare Rossi e Eleonora Duse, con la quale fa una tournée
  in Sud America. Poi diventa prima attrice in diverse compagnie, dove è ottima
  interprete del repertorio francese. Ma il grande successo arriva con
  l’interpretazione di <em>Teresa Raquin</em> di Émile Zola (1895). Fonda poi la
  compagnia Talli-Gramatica-Calabresi, con la quale interpreta Mila di Codro
  nella storica prima di <em>La figlia di Jorio</em> di Gabriele D’Annunzio
  (1904). Prima della grande guerra, entra nella Stabile del Teatro Manzoni di
  Milano. Nel 1935 viene chiamata a insegnare all’Accademia di arte drammatica a
  Roma. Partecipa anche a diversi film, ma senza ottenere ruoli importanti. Di
  lei sono mirabili la dizione tagliente e la gestualità minima, di forte
  drammaticità. Dedica agli sposi Lopez-Sadun un breve pensiero: “Un voto
  sincero – il più desiderato”.
</p>
