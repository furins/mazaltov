<p>
  Federico de Roberto (1861 – 1927) è uno scrittore di origini siciliane. Vive
  alcuni anni a Milano dove pubblica articoli di critica letteraria per il
  <em>Corriere della Sera</em>, poi si trasferisce a Catania. È un autore
  inizialmente fedele ai canoni del naturalismo e si contraddistingue per una
  narrazione che trova equilibrio tra le vicende storiche narrate e l’invenzione
  artistica. Giovanni Verga fu suo amico e il suo più grande modello. Il romanzo
  più celebre di De Roberto, <em>I Viceré</em>, racconta la decadenza di una
  famiglia nobile di origine spagnola della Sicilia risorgimentale e fa parte
  della trilogia mai conclusa che comprende <em>L'Illusione</em> e
  <em>L'Imperio</em>. Amico anche di Sabatino Lopez, per quest’ultimo scrive
  sull’album: “Ai fratelli di Sabatino Lopez, come a quegli altri
  <em>Fratelli</em> suoi che conobbi ed amai primo fra tutti, l’augurio di ogni
  bene, di ogni fortuna.” Con <em>Fratelli</em> si riferisce a una commedia di
  Sabatino Lopez che era stata portata in scena a Roma nel 1897.
</p>
