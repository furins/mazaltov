<p>
  Roberto Bracco (1861 – 1943) è un drammaturgo napoletano. Giornalista fin da
  molto giovane per il <em>Corriere di Napoli</em>, si contraddistingue per una
  critica teatrale brillante e curiosa, dovuta alla sua passione per
  l’osservazione delle cose. Questo carattere è evidente nella sua attività di
  drammaturgo, caratterizzata da un particolare eclettismo. Da opere naturaliste
  che trattano temi come la povertà in modo a tratti patetico (<em
    >I fantasmi</em
  >, 1906; <em>I pazzi</em>, 1922), passa ad un più intimo psicologismo che
  affida ai silenzi e ai gesti il dramma dei suoi protagonisti (<em
    >Don Pietro Caruso</em
  >, 1895; <em>Sperduti nel buio</em>, 1901). Anche scrittore di canzonette
  napoletane, nell’album riporta una strofa della celeberrima canzone
  <em>‘O sole mio</em>, brano di Giovanni Capurro e Eduardo di Capua uscito nel
  1898, l’anno prima del matrimonio: “Oi’ peccerella, tu luntano staje,/ luntano
  staje, e saccio lu perchè:/ surtanto ‘ncielo, e nun scenneno maje,/ stanno li
  stelle pe forse vedè.// Tu si’ la stella mia, luntano staje,/ luntano staje, e
  saccio lu perchè:/ e passo, oi’ né, la notte, e nun o ssaje, guardanno ‘ncielo
  per vedere a ‘ttè.”
</p>
