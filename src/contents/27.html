<p>
  Edoardo Calandra (1852 – 1911) è scrittore e pittore. Dà inizio alla sua
  carriera con la pittura, grazie alla quale partecipa a varie esposizioni a
  Parigi con quadri storici e di genere. Si dedica poi alla scrittura, senza
  abbandonare l’arte figurativa e illustrando i suoi romanzi. La sua narrativa
  racconta di fantastici tempi perduti del suo Piemonte, con la vita sobria e
  all’occorrenza eroica che lo caratterizzava. Il romanzo che concilia più
  felicemente fedeltà alla storia e analisi psicologica della sua terra è
  <em>La Bufera</em> (1899). Appassionato anche di archeologia, per l’amico
  Sabatino Lopez disegna a matita acquerellata un’immagine della Porta dei Leoni
  di Gerusalemme.
</p>
