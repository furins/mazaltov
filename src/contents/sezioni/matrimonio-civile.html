<div class="pure-g">
  <div class="pure-u-1">
    In Italia gli effetti civili dei matrimoni celebrati secondo il rito ebraico
    sono riconosciuti in base alla legge 8 marzo 1989 n.101, che nello Stato ha
    dato attuazione all’Intesa tra la Repubblica italiana e l’Unione delle
    Comunità Israelitiche Italiane - UCEI, stipulata il 27 febbraio 1987. Il
    riconoscimento del matrimonio di rito ebraico è subordinato all’osservanza
    di alcune condizioni, regolate dal diritto. Perché l’atto sia trascritto nei
    registri anagrafici, deve essere preceduto dalla comunicazione degli sposi
    all’ufficiale di stato civile competente della loro intenzione di celebrare
    il matrimonio secondo il rito ebraico e, non ultimo, dal rilascio di un
    nulla osta che attesti l’inesistenza di impedimenti alla celebrazione
    secondo le leggi civili. Il ministro di culto celebrante deve possedere la
    cittadinanza italiana e svolge, in quella speciale circostanza, funzione di
    ufficiale di stato civile, infatti al termine delle nozze è suo specifico
    dovere dare lettura degli articoli del codice civile riguardanti i diritti e
    i doveri dei coniugi.
  </div>
</div>
<div class="spacer-90"></div>
