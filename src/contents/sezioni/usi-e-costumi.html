<div class="pure-g">
  <div class="pure-u-1">
    Al cerimoniale ben definito e consolidato, si sono aggiunti nel corso del
    tempo usi caratteristici di differenti tradizioni. In alcuni casi le
    influenze delle culture circostanti sono entrate a far parte del costume
    ebraico, ad esempio gli ebrei sefarditi provenienti dai paesi islamici
    ancora oggi, anche in Italia, mantengono l’uso di decorare con l’henne le
    mani e i piedi della sposa e delle donne che partecipano al corteo nuziale.
    In altri si sono affermate usanze proprie di una comunità, come a Roma, dove
    i parenti degli sposi organizzano una veglia di studio, detta mishmarah, a
    cui fa seguito la consumazione di cibi e dolci tradizionali. Il carattere
    pubblico di questo rito ha portato allo sviluppo di tante forme di
    coinvolgimento e di partecipazione delle famiglie e degli invitati. Dai
    preziosi doni per gli sposi alle composizioni poetiche, fino ai piccoli
    oggetti effimeri e quotidiani; libriccini con preghiere, kippot, inviti e
    libri di firme che contribuiscono a ricordare l’evento e sono testimonianze
    della vitalità dell’ebraismo.
  </div>
</div>
<div class="spacer-30"></div>

<div class="pure-g">
  <div class="pure-u-1 pure-u-md-11-24">
    <h3 class="didascalia--titolo">
      Album in onore delle nozze fra Corrado Lopez e Ada Sadun.
    </h3>
    <p>
      Album in onore delle nozze fra Corrado Lopez e Ada Sadun, a cura del
      fratello dello sposo Sabatino Lopez, 1899, albo cartaceo manoscritto e con
      disegni, rilegato in pelle, con angoli e iniziali in argento L’album è un
      dono di Sabatino Lopez, critico letterario e commediografo di successo
      nella Milano di inizio '900, per le nozze del fratello. Contiene una
      raccolta di firme, dediche, componimenti e disegni di intellettuali e
      artisti fra cui spiccano Trilussa, Pascoli, Verga, Carducci, Eleonora Duse
      e Giacomo Puccini.
      <br />
      <br />
      <a href="/lopez" class="link button">VISUALIZZA ALBUM → </a>
    </p>
  </div>
  <div class="pure-u-1 pure-u-md-1-2">
    <img
      src="https://mazaltov.meis.museum/exhibit/wp-content/uploads/2022/04/Talmud-Kiddushin-3-1024x683.jpeg"
      alt="foto talmud"
      class="responsive"
    />
  </div>
</div>

  <div class="spacer-90"></div>
</div>
