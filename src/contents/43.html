<p>
  Lo scrittore siciliano Giovanni Verga (1840 – 1922) è il maggior esponente del
  verismo e influenza profondamente la narrativa italiana. Nasce e Catania e vi
  rimane fino a quando non abbandona gli studi di giurisprudenza e si
  trasferisce a Milano. Le sue prime pubblicazioni, i romanzi <em>Eva</em> e
  <em>Tigre reale</em> (1873) e le novelle come <em>Nedda</em> (1874), si
  contraddistinguono per l’intenzione di raccontare e sviluppare temi legati a
  diversi contesti sociali e per la prosa asciutta e comunicativa. Tra il 1878 e
  il 1881 innova lo stile, concentrandosi sull’osservazione dell’universo umano
  e sulle aspirazioni e il linguaggio che lo caratterizzano. A questo proposito,
  con il romanzo <em>I Malavoglia</em> (1881), Verga mette a punto il discorso
  indiretto libero, una struttura narrativa che eclissa l’autore per fare
  emergere i personaggi con i loro punti di vista e la loro grammatica
  elementare. Nell’album lascia una lunga dedica agli sposi.
</p>
