<p>
  Un celebre compositore è Giacomo Puccini (1858 – 1924). Dopo alcune opere
  dall’esito alterno, ottiene un importante successo con
  <em>Manon Lescaut</em> (1893). La fama diviene però gloria negli anni
  successivi e le sue opere, <em>La</em> <em>Bohème</em> (1896),
  <em>Tosca</em> (1900), <em>Madama Butterfly</em> (1904) e
  <em>Turandot</em> (postuma, 1926), entrano nel repertorio dei teatri di tutto
  il mondo. Il successo di Puccini proviene dalla melodia della sua musica, che
  è al contempo delicata e travolgente nell’esprimere sentimenti legati
  all’idillio, alla nostalgia e alla morte. Nel 1899 è a un passo dal debutto la
  sua <em>Tosca</em>, che viene rappresentata per la prima volta al Teatro
  Costanzi di Roma il 14 gennaio 1900. La dedica dell’album è datata “21 aprile
  ‘99”, e presenta il passo del tema di <em>Tosca</em> “Sempre con fé sincera…”
  in Do maggiore. Lo spartito Ricordi (l'editore dell’opera lirica) però,
  registra il tema musicale in Mi maggiore. Questo significa, con l’aggiunta che
  la dedica indica la casa di Torre del Greco come luogo di scrittura, che ci
  troviamo di fronte a una prima versione della <em>Tosca</em>.
</p>
