<p>
  Il poeta Giovanni Pascoli (1855 – 1912) dà avvio a una rivoluzione della
  poesia italiana. Divenuto successore di Giosuè Carducci alla cattedra di
  letteratura italiana dell’Università di Bologna, decide di trascorrere i
  giorni liberi a Castelvecchio in Garfagnana. Tra le diverse raccolte di poesia
  anche in latino, le più celebri sono le <em>Myricae</em> e i
  <em>Canti di Castelvecchio.</em> In queste opere, il poeta diventa
  “fanciullino”, riscopre la natura e le piccole cose con un occhio sempre
  nuovo, come quello di un bambino che prova sorpresa di fronte alla realtà.
  Negli ultimi anni dell’Ottocento è amico di Sabatino Lopez. A lui scrive una
  lettera nel maggio 1897 dove lo informa che ha intenzione di scrivere da tempo
  “qualche poesietta” per le Grazie, una rassegna quindicinale di lettere e arti
  a cui Lopez collaborava. La poesia, che ha il titolo in lingua greca
  traducibile in <em>Parole d’oro</em>, canta il valore immenso ma sottilissimo
  e quasi impercettibile della bontà d’animo, che è come “la stella che nel
  cielo è un mondo/ e nella terra un atomo di luce”. Nell’album se ne incontra
  la sua trascrizione.
</p>
