<p>
  Trilussa, pseudonimo anagrammatico di Carlo Alberto Salustri (1871 – 1950), è
  il più celebre poeta dialettale romanesco. Prende ispirazione dalla Roma
  borghese e piccolo borghese e traccia, con spirito sarcastico e divertito, dei
  tipi che mettono in evidenza le divergenze tra l’apparenza e la realtà della
  società. Dapprima in sonetti, la sua poesia assume sempre più la forma della
  favola e dell’apologo, caratterizzata da una metrica più libera e
  sperimentale. Agli sposi Lopez-Sadun dedica una tenera quartina sulla
  nostalgia dell’amore lontano: “Fa tanto bene a ripensà a l’amore/ Ne li
  momenti de malinconia/ Provi ‘na specie de nun so che sia,/ Come un piacere de
  sentì dolore”.
</p>
