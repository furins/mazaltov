<p>
  Giuseppe Antonio Borgese (1882 – 1952) è uno scrittore italiano. A ventisette
  anni diventa professore di letteratura tedesca all’Università di Torino. Dal
  1910 ha la stessa cattedra all’Università di Roma, poi nell’Accademia
  scientifico-letteraria di Milano. Nel 1926 ottiene la cattedra di estetica
  dell’Università. Nel 1931 si rifiuta di giurare fedeltà al fascismo come era
  richiesto ai professori, e si trasferisce negli Stati Uniti, dove insegna
  letteratura italiana all’Università di Chicago. Poi, nel 1949 recupera la
  cattedra a Milano. Collabora col
  <em>Corriere della Sera</em> e <em>La Stampa</em> con articoli di critica
  letteraria. Il suo celebre romanzo <em>Rubè</em> (1921) racconta le avventure
  e disavventure del giovane Filippo tra ambizione e frustrazione. Anche autore
  di un libro di <em>Poesie</em> (1922), cita sull’album degli sposi le
  quartine: &lt;&lt; “Andare pel bosco? Ma se perfino la luce trova incaglio/ in
  quel viluppo di stecchi e fogliami bizzarri!/ Tentare la strada? Ma sai che è
  ostruita di carri/ e folla, e neanche ………. vi s’apre uno spiraglio.”//
  Cammina. L’occhio lontano non conosce i consigli saggi,/ e il vero è noto solo
  alla volontà vicina./ Fra tronco e tronco, fra spalla e spalla troverai cento
  passaggi, quando vi sarai giunto coi piedi tuoi. Cammina.&gt;&gt;
</p>
