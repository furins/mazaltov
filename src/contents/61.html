<p>
  Michele Cascella (1892 - 1989) è stato un pittore e paesaggista crepuscolare
  italiano. Nel corso della sua lunga vita artistica articolatasi in quasi otto
  decenni di intensa attività, Cascella ha saputo mantenere uno stile unico,
  inconfondibile e pressoché immune dalle contaminazioni delle correnti ed
  avanguardie pittoriche del Novecento.
</p>
<p>
  I tratti distintivi del pittore contemperano la superba capacità compositiva,
  cui si aggiungono la grande padronanza del disegno e le vibranti cromìe, di
  cui sono esemplari fattispecie le composizioni floreali, nelle quali Cascella
  tocca vette espressive elevatissime, così come lo sono le vedute, ove
  raggiunge esiti di impareggiabile freschezza, luminosità e atmosfera.
</p>
