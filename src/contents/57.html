<p>
  Emma Gramatica (1874 – 1965) è un’attrice italiana, sorella di Irma. A teatro
  sin da bambina, si forma al seguito di Eleonora Duse. Con una voce un po’
  stridula, riesce ad arrivare al successo internazionale (Spagna, Sud America)
  grazie a una forte determinazione e disciplina. Si fa notare come Sirenetta in
  <em>La Gioconda</em> di Gabriele D’Annunzio (1899), poi recita Carlo Goldoni e
  Henrik Ibsen, oltre che Henry Bataille per un triennio. Dal 1918 è a capo di
  proprie compagnie, dove recita testi di George Bernard Show e ancora Ibsen,
  D’Annunzio e Luigi Pirandello. Viene acclamata per i ruoli intimisti di
  <em>La sorridente signora Beudet</em> di Denis Amiel e
  <em>Le medaglie della vecchia signora</em> di James Matthew Barrie. È anche
  attiva al cinema, dove si specializza in ritratti di donne decadute ma di
  grande dignità. È la signora Lolotta che accudisce il piccolo Totò in
  <em>Miracolo a Milano</em> di Vittorio de Sica (1951). Nell’album si trova il
  suo autografo.
</p>
