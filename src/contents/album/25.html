<p>
  Eduardo Giacomo Boner (1864 - 1908) Poeta, scrittore, critico, rappresenta il
  vendicatore, fra tanti amici del "Momento" amanti della letteratura francese.
  Professore titolare di letteratura italiana nel R. Liceo Maurolico di Messina,
  ed in seguito titolare della cattedra di letteratura tedesca all'Università di
  Roma. Profondo conoscitore di varie lingue, va ricordato per un volume di
  Saggi di letterature straniere (Messina, Principato, 1896), nel quale si
  disserta sul pessimismo nel romanzo russo, sul tema del Natale e del Capodanno
  nelle letterature nordiche (danese, islandese, russa, tedesca, inglese,
  etc,..),intorno all'influenza italiana sulla lingua tedesca, con tale
  competenza e documentazione da farlo apparire come uno dei primi comparatisti
  della storia culturale. Morì tragicamente nel corso del terremoto messinese
  del 1908. La sua salma venne recuperata sotto un'enorme montagna di macerie
  più di nove mesi dopo la catastrofe.
</p>
