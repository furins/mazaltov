<p>
  Nell’album trovano posto tre dediche di celebri autori dell’opera lirica
  italiana. Il primo che dà il suo contributo è Pietro Mascagni (1863 – 1945),
  l’autore della <em>Cavalleria Rusticana</em> grazie alla quale aveva vinto il
  concorso Sonzogno otto anni prima e per la quale era richiesto ormai in tutta
  Europa. Al tempo della spedizione della dedica, scritta il “31 dicembre del
  1898” a Livorno, Pietro Mascagni era fresco di debutto per l’opera
  <em>Iris</em>, portata in scena per la prima volta al Teatro Costanzi di Roma
  il 22 novembre. Il compositore riporta infatti nell’album un tratto della
  musica, dove la partitura è accompagnata dal testo “Apri la tua finestra, Jor
  son io che vengo al tuo chiamar, povera Dhia!”.
</p>
