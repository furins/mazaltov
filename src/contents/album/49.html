<p>
  Umberto Giordano (1867 – 1948) è un compositore di musica lirica. Le sue prime
  esperienze teatrali riscuotono un successo mediocre, ma gli fanno guadagnare
  l’apprezzamento di alcuni musicisti di spicco, tra cui Pietro Mascagni. Grazie
  a quest’ultimo, Giordano porta in scena nel 1896 l’<em>Andrea Chénier</em>,
  opera lirica con cui diviene presto famoso in tutti i maggiori teatri del
  mondo. Due anni dopo, presenta al Teatro Lirico di Milano
  <em>Fedora,</em> opera che riscuote ulteriore consenso e che costituisce la
  prima grande affermazione del tenore Enrico Caruso. Proprio di quest’opera
  lascia scritta nell’album la partitura dell’aria “Oh grandi occhi lucenti…”.
  Questo autografo risale al 1° gennaio 1902, quattro anni dopo il matrimonio
  Lopez – Sadun.
</p>
