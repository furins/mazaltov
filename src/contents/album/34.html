<p>
  Luigi Arnaldo Vassallo detto Gandolin (1852 - 1906). Iniziò l'attività
  giornalistica nel 1869, collaborando a vari giornali genovesi. Dopo la fine
  dello Stato Pontificio, si trasferì a Roma, dove nel 1880 fondò con Raffaello
  Giovagnoli il Capitan Fracassa, giornale ricco di notizie e vignette
  caratterizzate da originalità e freschezza, e successivamente il Don
  Chisciotte della Mancia e Don Chisciotte di Roma. Si distinse dapprima come
  corrispondente del Caffaro di Genova e poi come redattore de Il Messaggero
  (1875), riuscendo ad aumentarne sensibilmente la tiratura grazie agli speciali
  sul processo Fadda. Negli anni 1879- 80 fu direttore del quotidiano romano.
  Nel 1896 divenne direttore del quotidiano Il Secolo XIX di Genova.
</p>
