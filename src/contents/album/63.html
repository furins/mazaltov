<p>
  Grazia Deledda (1871 – 1936) è una scrittrice originaria di Nuoro, al tempo
  tra le periferie culturali più remote d’Italia. Inizia a scrivere giovanissima
  novelle e romanzi che escono sui giornali locali, poi la notorietà arriva con
  il romanzo <em>Anime oneste.</em> Scrittrice estremamente prolifica, pubblica
  romanzi quali <em>Elias Portolu</em> (1903), <em>Cenere</em> (1904),
  <em>Canne al vento</em> (1913) e <em>La madre</em> (1920). Nel 1926 è la
  vincitrice del premio Nobel per la letteratura. La sua narrativa parte da
  vicende e drammi elementari di paese e descrive un mondo dominato dal male,
  contro il quale si contrappone una romantica brama di riscatto. Nell’album
  Deledda scrive “Oje a mie, cras a tie”, che in latino-sardo significa “oggi a
  me, domani a te”, un monito all’inevitabilità della morte e un invito alla
  sopportazione dei mali della vita.
</p>
